<!DOCTYPE html>
<html lang="cs">
<head>
    <meta charset="UTF-8">
   
    <title>Cesta tam</title>

    <!-- goole font -->
    <link href="https://fonts.googleapis.com/css?family=Annie+Use+Your+Telescope&display=swap" rel="stylesheet">
    <link href="https://fonts.googleapis.com/css2?family=Raleway:ital@0;1&display=swap" rel="stylesheet">
    <!-- --------------------------------------------------------------------------------------------    -->

    <link rel="stylesheet" href="style-article.css">

    <script defer src="functions.js"></script>
    <script defer src="script1.js"></script>

</head>
<body>


    <!-- INFO ELEMENTS -->
        <div class="pop" id="info-gate">
            <h1>Gate</h1>
            je to brana
        </div>







     <!-- --------------------------------------------------------------------------------------------    -->
    <div class="content-holder">

        <h1>Cesta tam</h1>
        <span class="date">Den 1. pondělí 17. února</span>
        <hr>


        <p>
            Ráno jsme se v Brně probudili ještě trochu nemocní 🤧 To není úplně dobré, když vás čeká více jak 24 hodin cestování. Sbalení jsme už byli. Po snídani jsme vyrazili s kufry MHDéčkem na hlavní nádraží.  Velké kufry nám vážily zhruba 14 kg a malé tak 9 kg. Než nám jel vlak koupili jsme vytouženou hradební medovinu pro sestru a pro nás léky na kašlíček a ztlumení případně horečky.
        </p>
        <p>
            <span>Regiojet</span> v 10:09 do Prahy byl už týden dopředu téměř vyprodaný, a tak jsme seděli s Dančou každý zvlášť. První dvě a půl hodiny z celé cesty uběhly v celku poklidně. Díval jsem se na nového Hellboye.
            V Praze nás čekal první úkol: Vybrat <span>jeny</span>. Ty jsme měli už dopředu objednané na na pobočku na Václavském Náměstí. Směnárnu <span>//www.interchange.cz</span> můžu vřele doporučit. My jsme si objednali 150 000 jenů s perfektním kurzem: 100 jenů za 21,01 Kč. A to ještě při vyzvednutí kurz drobně klesl.
            V rámci úspory času jsem byl vyslán na pobočku já. Danča zůstala na nádraží s kufry. Nejprve jsem se nechal předběhnout ve frontě dvěma japonci. Pak jsem u okýnka zjistil, že jsem si našel na mapě špatnou pobočku (ano, na Václaváku má tato směnárny více poboček). Tak jsem se s jeny vrátil až za dobrou hodinu. Naše časová rezerva byla fuč 😱
            Naštěstí autobus na letiště jede každých 20 minut.
        </p>
        <p class="pepa">
            Lístky na autobus na letiště je možné koupit u okýnka českých drah. Druhou možností je cesta žlutým metrem. Vyhnete se tak případné zácpě na Evropksé ulici.
        </p>
    
        <p>
            My zvolili autobus, stačí se držet šipek, vyjít po schodech nahoru ven z budovy a jste na nástupišti. Jede to asi 30 minut. Vystupovali jsme na terminálu 2, určenému pro lety v rámci <span>Šengenského prostoru</span>. Byli jsme trochu zmatení, ale pak nám došlo, že prvně letíme do Mnichova. Při odevzdávání kufrů jsme dostali letenky. Odbavení a průchod přes kontroly jsme stihli během chvilky. Pak jsme hezky čekali asi hodinu a půl na letadlo 🛩
    
        </p>
        <p>
            Letěli jsme společností <span>https://www.lufthansa.com/cz/</span>. Bylo to takové menší letadýlko. Jen dvě sedadla vedle sebe (ano, ve větších letadlech je zvykem 3 pruhy sedadel po  třech sedačkách v řadě). Trochu to házelo. Docela jsem se lekl a Danče málem rozdrtil ruku, když se letadlo z nenadání naklonilo prudce v bok.
            Než jsme se stihli pokochat výhledem, uběhlo  45 minut a my přistáli v Mnichově. 
        </p>
            
        <p>
            Hnedka při vstupu na letiště nás čekala paní japonka s cedulí Mnichov - <span>Haneda</span>. Poptali jsme se ji kam máme jít a ona nám ochotně poradila. Protože v rámci přestupů většinou nejsou další kontroly nutné a i kufry si přeloží sami, šli jsme čekat rovnou před náš <span id="gate">Gate</span>. Měli jsme trochu přes dvě hodiny času, tak jsme se šli projít. Našli jsme parádní relax zónu. Dokonce tam byly i kabinky, kam můžeš hodit minci a dát si tam nerušeného šlofíka (toho jsme nevyužili). Bylo tam pohodlno, čas hezky utekl a my se měli brzy naloďovat.
            Při nástupu to měla letecká společnost ANA opravdu zmáknuté. Spousta japonců směřovala dav lidí podle letenky do front. Když jsme přišli a pípli naše pasy, naše pasy píli nějak jinak. Z personálu tam byl zrovna chlapík, co uměl . Vysvětlil nám, že si potřebují ještě naše pasy naskenovat.
           
        </p>
    
        <p class="pepa">
            Prej nás vyvolávali rozhlasem, ale protože jsme byli v relax zóně tak jsme je neslyšeli.
        </p>
    
        <p>
            V letadle nás uvítal příjemný personál složený z mladých japonek v rouškách. Všichni se klaněli a zdravili. Danča si sedla k okýnku, já vedle ní a vedle nás se posadila japonka. Každé sedadlo mělo svoji televizku se spoustou filmů (bylo to i v angličtině), her a informací o letu, včetně mapy kudy letíme.
    
        </p>
    
        <p class="video">
            <span>Před odletem nám pustili perfektní instruktážní video. No posuďte sami:</span>
            <iframe src="https://www.youtube.com/embed/T0Zkey8LMHU" frameborder="0" allowfullscreen width="560" height="315"></iframe>
        </p>
        
    
        <p>
            Letadlo vzlétlo hladce, nabralo rychlost a ani ne za 12 hodin opět hladce přistálo v Tokiu.
            Čas v letadle jsme si krátili sledováním filmů, pokusem o spánek, koukáním z okýnka na mraky (Danča dokonce viděla velkou čínskou zeď), ale hlavně jídlem.
        </p>
    
        <p class="pepa">
           Před spaním nám dali na vyplnění formulář, co všechno vezeme do Japonsko a kde budeme bydlet. Bylo to i v angličtině. Takže se to dalo v pohodě vyplnit.
        </p>
    
        <p>
            Služby v letadle byly opravdu velkolepé. Nejprve nám nabízely nápoje, džusy, víno, pivo a limo. Poté přišli s večeří, ta si šla vybrat už při <span>Checkinu letenek</span>, nebo až namístě ze dvou možností. Já si vybral dopředu veganské menu (dostal jsem takovou nálepku na sedadlo, že mi nemají nosit mléko a maso). Dostal jsem rýži s houbami a Danča si vybrala jakési kuře. ANA je japonská společnost, to znamená, že i jídlo bylo ve stylu japonském 🍱
            Spousta malých mističek se spoustou jídel co člověk ani neví co to je.
            
             Ovoce, omáčky, zelenina, hlavní chod … A k tomu teplou kukuřičnou polévku. Pak donesli ještě i zmrzlinu. Zhasli a nechali nás spát. Celo noc chodila po letadle stevardka s džusem kdyby někdo chtěl. S Dančou jsme pozorovali velmi zvláštní, fialový měsíc.
             Protože jsme letěli za sluníčkem, doslova z vteřiny na vteřinu se rozednilo. Fakt, byla úplná tma a naráz bác ho, a bylo světlo jak v poledne 🌞
             Zašel jsem si na záchod a konečně se pořádně vysmrkal a vykašlal, protože smrkat vedle naší spolusedící japonky by bylo velice nezdvořilé. A taky se mi ji nechtělo budit, když mi večer teklo z nosu.
            
        </p>
    </div>
    



</body>
</html>