<!DOCTYPE html>
<html lang="cs">
<head>
    <meta charset="UTF-8">
   
    <title>Den drahý jako Gejša</title>

    <!-- goole font -->
    <link href="https://fonts.googleapis.com/css?family=Annie+Use+Your+Telescope&display=swap" rel="stylesheet">
    <link href="https://fonts.googleapis.com/css2?family=Raleway:ital@0;1&display=swap" rel="stylesheet">
    <!-- --------------------------------------------------------------------------------------------    -->


    <link rel="stylesheet" href="style-article.css">
    <script defer src="functions.js"></script>
    <script defer src="script1.js"></script>
</head>
<body>
    <!-- INFO ELEMENTS -->
    
        <div class="pop" id="info-gate">
            <h1>Gate</h1>
            je to brana
        </div>







     <!-- --------------------------------------------------------------------------------------------    -->

    <div class="content-holder">

        <h1>Den drahý jako Gejša</h1>
        <span class="date">Den 4. čtvrtek 20. února</span>
        <hr>


        <p>
            Ráno jsme spali jako zabití až skoro do oběda. Při snídani jsme dali vědět sestře, která ještě spala, a sešli jsme se u ní. V plánu bylo jet busem ke <span>Kiyomizudera</span>. Cesta trvala asi půl hodiny. Hned po výstupu jsme si dali <span>wafle na špejli</span>, mňam. Vyrazili jsme nahoru cestou přes hřbitov. Vyhnuli jsem se tak davu turistů. Na hoře nás přivítala červená pagoda a později jediná rozkvetlá sakura v okolí. Bylo to hezké. U chrámu už bylo celkem dost lidí a protože se vstup do hlavní části platil a jeden chrám jsme už viděli, tak jsme tam nešli. Přišli jsem tak o další hezký výhled a možná léčivý vodopád který tam údajně teče. Vstup byl <span class="jeny">400 jenů</span> na osobu. Děti levněji. Místo toho jsem se vyfotili u maličké modlitebničky.
        </p>

        <p>
            Pak jsme se vraceli po hlavní ulici směrem dolů. Byla plná obchodů se suvenýry, pouličními chuťovkami i jídlem s možností ochutnávat. Naše peníze už nebyly naše. Stálo nám to za to. Bylo to moc dobré, odnesli jsme si plné igelitky, jak to v Japonsku bývá zvykem.<br>Co jsem si dali: Nakládané zeleninky a rybičky,  wagashi - tradiční místní sladkosti různého typu, matcha pitíčko a matcha polévku s sladkými fazolemi a pečeným kaštanem, rybí placku na špejli, knedlíček s jablečnou náplní a jahodami a úplně dole levné a tradiční takojaki - chobotnicové smažené koule posypané nastrouhaným sušeným tuňákem (ten pán to na ulici vaří už 30 let) 7 kousků jen za <span class="jeny">250 jenů</span>.

        </p>
        

        <p>
            Pak jsme se vydali na prohlídku svatyně <span>Jasaka</span>. Je tam zahrada plná sakur. Jen ještě nebyly rozkvetlé, tak to bylo takové smutné. Byl tam také rybníček s kapry a mostky přes řeku, která ale netekla, protože zrovna čistili koryto. Procházka tam ale byla moc hezká. 
        </p>

        <p class="pepa">
            Skoro každý kámen v korytu řeky měli očíslovaný, aby ho mohli vrátit na původní místo až ho očistí. Takovu preciznost snad uvidíte jen v Japonsku.
        </p>

        <p>
            Pak jsme se vydali po hlavní ulici a míjeli spousty obchodů, zaujalo nás například jedno staré vetešnictví. Chtěli jsem se někde najíst a tak jsme si razili cestu městem. Chvilku jsme poseděli před vchodem do masážního centra, pořád tam krákala vrána. Sestra nás dovedla až do její oblíbené veganské kavárny <span>Mumokuteki</span>, kde jsme si dali pořádný nášup. Danča měla mísu plnou salátu, rýže a spousty dalších dobrot. Já si dal tříchodové menu, předkrm - nějaké nakládané věci, hlavní chod - steak z nějakých dobrot s výbornou omáčkou, rýže a zelná polévka, a na závěr mi donesli ještě zmrzlinu. Stálo to <span class="jeny">1700 jenů</span>. Sestra si dala avokádový burger. Seděli jsme tam ještě dlouho po jídle a plánovali si co budeme tento týden dělat. Pak jsme se vrátili utrácet peníze na ulici.
        </p>

        <p>
            Protože jsem někde ztratil čepici, rozhodl jsem se koupit novou v nějakém levném obchůdku. Našli jsme moc pěknou za <span class="jeny">300 jenů</span>. K tomu jsme si ještě koupili malé ručníčky, protože jinak si nemáš jak utřít ruce třeba na záchodě. Peníze mizely dále, sestra si koupila šaty a my s Dančou koupelové soli a dárečky. Naštěstí jsme odolali a neutratili ani jen v obrovském obchodě s herními automaty. Dalo se tam vyhrát skoro všechno, nebo si jen tak zahrát nějakou šílenost. Řvalo to tam na plné pecky.
        </p>

        <p>
            Ani jsem se nenadáli a bylo pozdě večer. Vyšli jsme tak raději s z <span>Nišiki tržnice</span> do boční ulice a spěchali do <span>Gionu</span>, místa tradiční kultury. Mají tu být k vidění a i k zaplacení pravé gejši. Žádné jsme neviděli, ale místo na nás dýchlo tradiční atmosférou. Všude byli taxíky a začali se tam scházet místní businessmani. Raději jsem se klidili pryč, navíc jsme spěchali na hovor do rodné země.
        </p>

        <p>
            Najít správný bus zpátky bylo záludné.  Protože jsem si Dančou kupovali teplé polévky  v plechovce z automatu, tak nám dva busy ujeli a pak jsme nastoupili do busu, který nejde až k nám. Museli jsem přestupovat, ale došli nám peníze na cestovní kartě. Lovili jsem dorobáky a naštěstí jsme jich měli dost. Úspěšně jsme dojeli domů, konečně. Ještě nás však čekala finální útrata: věci na pozdní večeři a půlnoční svačinku. Nakupovali jsme v kombini a domů jsme přišli s tolika igelitkami, jako nikdy. Večeře byla dobrá a seděli jsme u nás až do dalšího dne. 
        </p>
        
       


    
        
</body>
</html>